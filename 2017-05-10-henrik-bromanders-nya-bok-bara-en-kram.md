---
title : "Henrik Bromanders nya bok, “Bara en kram”"
author : "Niklas"
date : "2017-05-10"
categories : 
 - culture
 - reading
---

[![](https://niklasblog.com/wp-content/18359194_10154928696317713_5836852118563293088_o-1.jpg)](https://niklasblog.com/wp-content/18359194_10154928696317713_5836852118563293088_o-1.jpg)

Jag gillade "[_Riv alla tempel_](https://niklasblog.com/?p=16417)" oerhört mycket och tyckte om "[_Vän av ordning_](http://www.skd.se/2016/04/10/bromander-bjuder-bara-in-till-ena-sidan)", som är de två första delarna av en trilogi. Nu har Henrik bekräftat den sista delen:

> I augusti 2017 släpps **Henrik Bromanders** nya roman "_[Bara en kram](https://www.goodreads.com/book/show/35108868-bara-en-kram)_".
> 
> Jens Svanström, nöjesprofil i Göteborgs indievärld, väcker uppmärksamhet med sina krönikor om jämställdhet och mansvälde. Till sist landar han posten som chefredaktör för en av stadens gratistidningar. Men vad är det för rykten som sprids om honom, om gränslöshet, stalkertendenser och rena övergrepp?
> 
> Du hittar hans dator slängd på trottoaren. Varför ligger den där? På datorn finns två dokument: en dagbok och en roman. Börja läs.
> 
> Bara en kram avslutar Henrik Bromanders trilogi om maskulinitet. Det är en roman om sprickan mellan den yta vi vill visa upp och de monstruösa krafter vi försöker tygla inom oss. Ett isärplockande av den moderna, genusmedvetna kulturmannen. En berättelse om makt och maktlöshet som är svår att skaka av sig.

Det kommer att bli superintressant. Det finns _ingen_ som skriver om maskulinitet som Bromander gör, på svenska. Att läsa hur skrämda hans män är, hur deras ocensurerade tankar skrivs ut är stort. Det är som att blanda Proust och Montaigne med internettroll och [Richard Allen](https://www.goodreads.com/book/show/1326765.Suedehead), men det är _jääävligt_ förenklat och fult beskrivet. Jag försökte, åtminstone. Läs själv! Det är värt det. Jag har läst en bunt av hans tecknade böcker också, vilka är precis lika läsvärda som textböckerna.
