---
title : "“Dödlig drift” - missa inte den här filmen!"
author : "Niklas"
date : "2015-08-24"
categories : 
 - culture
 - insane
 - people
 - video
---

[![2015-08-24_0922_25](https://niklasblog.com/wp-content/2015-08-24_0922_25.png)](https://niklasblog.com/wp-content/2015-08-24_0922_25.png) _Eyes left._

Svensk film har tydligen nått sin höjdpunkt (på vissa sätt) redan 1999 utan att jag visste om det, tills häromdagen. "**_[Dödlig drift](http://www.imdb.com/title/tt0176686)_**", säger jag bara. Filmen är regisserad av Rolf Börjlind som bl.a. har Jönssonligan-, Papphammar- och Beck-filmer på sitt samvete; filmen har en _all-star cast_, ex. Mikael Persbrandt, Sissela Kyle, Stefan Sauk, Kjell Bergqvist, Vanna Rosenberg, Suzanne Reuter, Jakob Eklund och Robert Jelinek ((...som _inte_ är med i popgruppen The Creeps! Evigt tack till [Kotta](https://www.flickr.com/photos/pivic/978490858) för rättningen!)).

Filmen är egentligen ett sedvanligt svenskt filmmagplask, undantaget några särskilt minnesvärda scener. Ett par av dem måste sparas för eftervärlden; skit i Nationalmuseum, _this is where it's at_.

Först, en scen där Bergqvist och Kyle dansar sensuellt (...) med varandra, tills Persbrandt dyker upp och hotar att fucka upp den fina stämningen men odramatiskt joinar. Och vad är det för musik som spelas upp? Det låter som om Tom Waits supit ned sig på ett 1980-talskaraokeställe! Giffen nedan visar inte när Persbrandt hoppar in, men hela dansen finns i YouTube-snutten precis under:

<iframe src="http://gifs.com/embed/yojbNl" frameborder="0" scrolling="no" width="510" height="287" style="-webkit-backface-visibility: hidden;-webkit-transform: scale(1);"></iframe>

<iframe width="510" height="287" src="https://www.youtube-nocookie.com/embed/y_jIfFl5f70?rel=0" frameborder="0" allowfullscreen></iframe>

Och vad vore svensk filmhistoria utan litet solo-Persbrandtdans? Med en klänning? Hela klippet finns i YouTube-snutten under:

<iframe src="http://gifs.com/embed/Kr9XoY" frameborder="0" scrolling="no" width="510" height="287" style="-webkit-backface-visibility: hidden;-webkit-transform: scale(1);"></iframe>

<iframe width="510" height="287" src="https://www.youtube-nocookie.com/embed/1GmZNeJ3hpQ?rel=0" frameborder="0" allowfullscreen></iframe>

Varför hände det där? Jag vet inte. Spelar det någon roll? **Nej**.

Spelar alla över i den här filmen? Nja, det säger väl sig självt, men mer än någon gör ju Sauk och Bergqvist det i vanlig ordning, medan Persbrandt gör sitt sedvanliga öppen-mun-med-stirr-ut-i-intet-då-han-ska-se-katarsis-ut. Annars är det precis som vanligt. Älskar hur Bergqvist och Kyles djuraffär heter "Snakeworld", apropå inget.

Men ta och se den här filmen. Den är roligare än att se en Beck- eller Johan Falk-film, och den är faktiskt mer intressant - vad gäller Persbrandts underligt skrivna karaktär - än 95% av alla svenska filmer som gjorts.
