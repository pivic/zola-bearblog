---
title : "Min analys av Malou von Sivers och Anders Öfvergårds &quot;intervju&quot; med Greekazo"
author : "Niklas"
date : "2019-12-07"
categories : 
 - culture
 - health
 - insane
 - people
 - politics
 - video
---

![](https://niklasblog.com/wp-content/eftertio.jpg)

Under förra veckan intervjuades rapparen **Greekazo** i "Malou efter tio", ett program som Malou von Sivers har, där även Anders "arga snickaren" Öfvergård var med.

https://www.youtube.com/watch?v=2lC1xunfbAE

Se videon nedan för att först få se hur **Einár**, en annan svensk rappare (med framgångsrik mor) bemöts, och därefter Greekazo:

https://twitter.com/nageeye\_/status/1203020558155354113

https://twitter.com/Notorious\_N\_I\_Z/status/1202878186666840064

https://twitter.com/vendelafagersta/status/1203683396569980928

https://twitter.com/vadrejasadejasa/status/1202916071164063745

https://www.instagram.com/p/B5xqsaXh3kJ/

* * *

Jag blev så enormt förbannad på hur Greekazo inte bara utsattes utan även hamnade i bakhåll, att jag skrev det här efter att ha sett "intervjun":

* * *

En sak som folk inte nämner ofta i hur arga vi är på Malou von Sivers och Anders Öfvergård är hur mild, förstående och ömsint Greekazo framstod i Efter tio med Malou-intervjun som han utsattes för.

Jag är 42 år gammal och hade direkt gått i klinch med deras vansinniga åsikter. Jag har noll koll på Greekazo, men han verkar helt ärlig när han säger att han skriver om saker han ser på samhället. Han bemötte kritik med mjuk röst och lugn.

Varför anfaller de inte Tomas Ledin genom att ifrågasätta hans texter? Varför inte Per Gessle eller författare som Camilla Läckberg, på samma sätt?

Öfvergård ville se sig själv som den med full koll på Sverige och kriminalitet samtidigt som han gjorde reklam för en fyradelars tv-serie om knark. En serie som han gjort för TV4. Vilken vidrig egenreklam av TV4, samtidigt som de utmålar en ung kille som dålig genom att fråga varför han inte förändrar samhället eftersom han har "40 miljoner lyssnare". Obs: Greekazo rättade dem genom att påpeka att det rör sig om "lyssningar".

Minns att Öfvergård skapat sin karriär som "Arga Snickaren", en serie som aldrig har varit mild, bidragit till ömhet, förståelse eller att få folk att förstå varandra mer. Serien handlade om att Öfvergård ropade åt folk hur dåliga de var och att han visste bättre. Ändå försöker han lära Greekazo att han gör fel genom att säga vad han kan (läs: borde) göra.

Malou var inte sen ut heller. Hennes karriär bygger på att hon gör program som Filip och Fredrik: hon lyssnar inte på sina gäster, trampar över gränser, men är alltid god mot de som ungefär ser ut som hon själv gör. Här skulle hon dissekera Greekazos texter och analyserade lika väl som om Jimmie Åkesson hade gjort jobbet. Hon är lika väl lämpad att uttala sig om kultur som min katt är om ekonomisk brottslighet.

Skamligt, TV4, von Sivers och Öfvergård.

Om Greekazo vore min son skulle jag ha jublat av ren stolthet efter det där karriärmordförsöket som han utsattes för.

Om von Sivers och Öfvergård verkligen brydde sig om vad som händer i samhället tycker jag att de bör hålla hand och göra följande program, sen kan vi snacka:

- Anders granskar företagen som gör reklam på TV4
- Anders granskar bankerna
- Anders granskar Malou (och vice versa)

* * *

När jag skriver att Greekazo utsattes för bakhåll menar jag det. Här är hans egna ord, via Aftonbladet:

> ”Jag kom dit för att prata om min musik och blev indragen i en debatt som handlade om narkotika. TV4 lovordade mitt team att det aldrig skulle bli så när vi bokade detta, utan att fokus skulle var helt på musiken”, skrev han i ett sms.
> 
> [Malou von Sivers svar efter hårda kritiken: ”Var nyfiken”](https://www.aftonbladet.se/nojesbladet/a/Jowmw4/malou-von-sivers-svar-efter-harda-kritiken-var-nyfiken), Aftonbladet, 2019-12-07

https://twitter.com/softabror/status/1203024032800657414

https://twitter.com/\_s\_vd\_/status/1203074023200034816

Är det inte sjukt att unga människor på twitter och instagram klär av von Sivers och Öfvergård sekundsnabbt? De ser dem exakt för vad de går för, medan von Sivers och Öfvergård inte bara klandrar Greekazo för att gängkriminalitet och drogspridning sker, utan ger honom i ansvar att lösa saker och ting?

Visst, alla har en del ansvar i vad som sker, men om de där två von Oben-personerna verkligen skulle bry sig om att sätta ansvar där det hör hemma, skulle de kanske ha kontaktat kriminologer, polis, och sett varför vi är där vi är, med en enorm vi-och-de syn på "Sverige" som Malou von Sivers (och Anders Öfvergård) bidrar till, vad hade det lett till?

> Hon medger samtidigt att det "blev obalans" i samtalet och bjuder in Greekazo till att komma tillbaka till programmet.  
>   
> – Programmet bjuder in till samtal och olika perspektiv och i det här fallet håller jag med om att det blev obalans och att Greekazo kunde fått större utrymme att prata om sin musik. Jag hoppas han vill komma tillbaka och prata mer om det en annan gång.
> 
> Tramsfrans, ["Malou von Sivers i kritikstorm"](https://tramsfrans.aftonbladet.se/2019/12/malou-von-sivers-i-kritikstorm/), 2019-12-08

Alltså. Malou säger att det "blev obalans" i samtalet.

För att igen citera Tramsfrans:

> **Att det ibland ”_blir obalans_” i Efter Tios intervjuer** kommer inte som en nyhet om man har sett programmet tidigare.
> 
> Tramsfrans, ["Malou von Sivers i kritikstorm"](https://tramsfrans.aftonbladet.se/2019/12/malou-von-sivers-i-kritikstorm/), 2019-12-08

Skamligt. Det här är verkligen bara skamligt.

Alla kan göra misstag.

Alla kan komma dragande med världens mest rasistiska och nationalistiska åsikter och senare ångra sig, om de gör det ärligt och i syfte att förbättra sig. Jag tycker inte att Malou von Sivers bortförklaring ens är en ursäkt, utan bara ett sätt att bolla bort faktum att hon försöker normalisera narkotikaproblem som ett icke-vitt problem.

Om hon verkligen ångrar sig kommer det att visa sig. Anders Öfvergård har, mig veterligen, inte ens kommenterat det han sade och gjorde offentligt, vilket var både vansinnigt och dumt, vilket tydligare sätter fingret på att en _inte_ bör se hans tv-serie, "Anders och knarket":

> Sen kollapsar intervjun, den går sönder och försvinner framför min blick, när Öfvergård plötsligt får en ny idé. Det är svårt att vara tonåring, säger han gravallvarligt. _”Man ska få så många likes som möjligt och får man inte det då ger du upp lite. Då är det lätt att hamna i fel gäng.”_  
>   
> Han säger så ordagrant. 
> 
> ["Samtalet hos Malou i TV4 sammanfattar vår samtid"](https://www.expressen.se/kronikorer/alex-schulman/samtalet-hos-malou-i-tv4-sammanfattar-var-samtid/), Alex Schulman, Expressen, 2019-12-07

TV4 har en politisk korrespondent, Marcus Oscarsson, som inte bara är frikostig i att skriva att Greekazos texter är \[...\] "gräsliga texter som riskerar att bidra till en farlig utveckling i Sverige", utan sverigedemokrat.

![](https://niklasblog.com/wp-content/marcusoscarsson.jpg)

Glöm inte Marcus Oscarsson för några år sedan:

> Vad hände sen med TV4:s politiske kommentator Marcus Oscarsson egentligen? Hur tog han sig ur den där knipan han satte sig själv i för ett par år sedan, när han mitt i brinnande syrisk flyktingvåg skrev ett inlägg på sin egen Facebook-sida, där han i fem punkter förklarade att man måste "SÄKRA EUROPAS GRÄNSER MED FULL KRAFT" och ”MED MAXIMAL KRAFT STOPPA ALL ISLAMISM”.
> 
> ["Oscarsson lanserar SD:s vallåt – bli politiker i stället"](https://www.expressen.se/kronikorer/alex-schulman/oscarsson-lanserar-sds-vallat-bli-politiker-i-stallet/), Expressen

Han har fått nosknäppar av TV4:s ledning, men vad betyder det? Ingenting då han själv stöder [ett parti vars ledare i nutid har vänner som både tror att "den vita rasen" utsätts för "folkmord"](https://expo.se/2019/07/ultima-thules-trummis-sprider-fascism-i-sds-tidning).

Det ska bli intressant att försöka se hur TV4 reagerar på allt detta; om de inte gör någonting vet vi åtminstone vilka de håller om ryggen.

Det bästa med allt detta är att jag har fått höra de mest positiva, mest upplyftande, vänliga, öppna och - trots allt - varma kommentarer kring detta från unga människor som bor i Stockholms förorter.

https://twitter.com/mohammedaliAYLA/status/1203254651925204993

https://twitter.com/\_STOR\_/status/1203297353257639936

https://twitter.com/atrizzlee/status/1203061052470104065

https://twitter.com/paolashemliga/status/1203351682522009600

https://twitter.com/Shackezz/status/1203079005899034624

https://twitter.com/pivic/status/1219192044943560704
