---
title : "P3 Dokumentär: Häktesmordet"
author : "Niklas"
date : "2018-03-15"
categories : 
 - culture
 - people
 - podcast
---

[![](https://niklasblog.com/wp-content/4f511fa7-ec9d-41a1-b580-c52553d1557e-1024x576.jpg)](https://niklasblog.com/wp-content/4f511fa7-ec9d-41a1-b580-c52553d1557e.jpg)

Det är dags för [detta helt nya avsnitt](http://sverigesradio.se/sida/avsnitt/1036000?programid=2519) av P3 Dokumentär; jag ser fram emot att höra det här, samtidigt som det är så vidrigt; att Karen fick gå ensam känns bara vidrigt, och även efterföljderna, exempelvis presskonferenslögnen nedan.

Om avsnittet, från P3:

> Klockan 10.22 på måndagen den 3 oktober 2011 tar Karen ensam emot en intagen som egentligen alltid ska följas av minst två vårdare. Men den informationen har inte Karen fått.
> 
> Hon följer honom mot en av de tårtformade promenadcellerna på häktets takvåning. Men när hon vänder ryggen mot honom för att låsa upp dörren attackerar han henne och misshandlar henne så allvarligt att hon avlider. En kollega larmar men Karen har fått så allvarliga skador av misshandeln att hon avlider kort därefter.
> 
> Samma kväll håller Kriminalvården en presskonferens på häktet i Huddinge där dåvarande generaldirektör Inga Mellgren, Kriminalvårdens regionsansvarig i Stockholm Gunilla Ternert och häkteschefen i Huddinge Agneta Kempe säger att Karen inte varit ensam när hon mötte mannen vi kallar för ”Anders”.
> 
> Några månader innan mordet varnar fackliga representanter och anställda ledningen för det riskfyllda ensamarbetet. Men ingenting förändras.
> 
> I programmet hör vi bland annat Patrik Öhrnell som är SEKO:s ordförande på häktet vid den här tiden, psykiatrikern Kerstin, Karens bror Mattias Gebreab och hennes gymnasiebästis Marie.

Jag hoppas att personer från Kriminalvården också hörs, även om det inte verkar bli så.

<iframe src="https://sverigesradio.se/embed/episode/1036000" width="100%" height="150" frameborder="0"></iframe>
