---
title : "ICA Bagarmossen: inkompetens och otrevligheter"
author : "Niklas"
date : "2013-07-11"
categories : 
 - insane
 - materialism
 - people
---

[![Posten vs ICA Bagarmossen](https://niklasblog.com/wp-content/Screen-Shot-2013-07-11-at-8.49.38-PM.png)](https://niklasblog.com/wp-content/Screen-Shot-2013-07-11-at-8.49.38-PM.png)

Brev till Posten, skickat **2013-07-11**:

> Hej!
> 
> Jag har fått en avi från posten, märkt XYZ.
> 
> Denna avi anlände hos ICA Bagarmossen senast 2013-07-08, då jag fick avin. De vet inte var paketet är. De säger att den "inte har kommit än", men tillägger även att "den kanske inte har blivit blippad".
> 
> De har även tillagt att de inte kan spåra paketet eftersom de inte har skrivit avsändare på avin, vilket verkar vara tradition på ICA Bagarmossen.
> 
> Kan ni säga mig var mitt brev (som avin gäller) är? Jag vore så tacksam för all hjälp jag kan få.
> 
> Med vänliga hälsningar, Niklas

Okej. Litet bakgrundshistoria är i sin ordning.

**2013-07-08** får jag en avi i brevlådan, som nämner att ett brev går att hämta på ICA Bagarmossen. Avsändare står inte, vilket är vanligt; ICA Bagarmossen brukar inte skriva ut avsändare.

**2013-07-10** går jag till ICA Bagarmossen för första gången för att hämta min avi, då jag får hjälp av en person som jag möter med ett hej och ett leende, som, utan att säga något till mig eller ens möta min blick, tar avin av mig, scannar den och säger "Det står att den inte har kommit än." Personen säger inte mer. Jag frågar om den kommer att komma i morgon. Utan att svara _ropar_ hon "Kan du ringa 26? 26?" till en person som sitter i kassan bakom mig.

En person kommer och frågar den förste personen om den vill bli avbytt och sitta i kassan i stället. De pratar om något. Den nytillkommna personen börjar gå iväg, men stoppas av den som håller i min avi och säger "Kan du hitta den här?" varpå den nye går iväg till lagret.

Utan att säga något eller ens titta på mig, igen, sträcker sig personen mot en person som är bakom mig, efter dennes avi.

10 minuter senare frågar jag personen om vi kommer att behöva vänta länge till. Personen tittar mig då i ögonen för första gången, säger "Nerhnhhng", lämnar sin plats, går förbi mig och sätter sig bakom en kassa en bit bort.

Jag vänder mig mot min fru och säger "Ofattbart. Helt otroligt." varpå en person som står bakom mig i kö ungefär sade "Jag kommer hit varje dag. Den där personen är bara sommarvikarie.", vilket jag tycker är snällt sagt, men, som jag sade till honom, det varken förklarar eller förlåter en _total_ avsaknad av servicekänsla eller ett trevligt sätt.

Några minuter senare kommer en helt ny person fram till kassan, varpå jag säger "Ursäkta mig, jag hoppas att du kan hjälpa mig." Personen nickar då och ser mig i ögonen. Jag tolkar det som någonting gott. Jag fortsätter: "Det är en person i ert förråd som har en avi som tillhör mig, men jag har väntat för länge och måste gå, så jag vore tacksam om du kan kontakta personen och se till att jag får min avi på en gång, tack." Då svarar den här personen "Javisst!" vilket jag tolkar som bra, varpå han fortsätter: "Han är säkert klart med att leta alldeles strax, vi får hoppas att han hittar paketet."

Jag avbryter hans rörelse, eftersom han var på väg mot att ta nästa kund: "Nej, som jag sade har jag inte tid för det; kan du prata med honom på en gång och se till att jag får min avi, tack? Jag kan komma förbi senare och låta er leta längre." Jag fick åtminstone ett "ja" och en minut senare min avi, utan ett "varsågod" eller något annat.

När jag senare på kvällen kommer tillbaka är en ny person bakom postkassan. Han hälsar, tar min avi och säger att "Paketet har inte kommit än. Om du kommer tillbaka i morgon efter 13:00 ska det nog gå bättre." Okej, i alla fall ett snabbt svar.

**2013-07-11**

Bakom postkassan står den person som jag först fick träffa, den som sade "Nerhnhhng" till mig.

**Jag**: Hej! Jag skulle vilja hämta ett brev, tack.

Personen tar avin utan ögonkontakt eller något att säga, och scannar den.

**Personen**: det står att den inte har kommit än. **Jag**: jag förstår; det är exakt vad du sade till mig i går, men då blev jag av en annan person ombedd att komma i dag. När kommer brevet? **Personen**: någon kanske inte har blippat in den. **Jag**: menar du att någon av dina kollegor har missat att göra något med den? **Personen**: ja. **Jag**: vad betyder det? Att jag kommer att kunna få mitt brev i dag, eller i morgon, eller finns det något annat som du kan göra för att hjälpa mig? **Personen**: det går ju inte att spåra brev, bara paket. **Jag**: kan ni spåra paketet? Det finns ju en identifierande streckkod på den. **Personen**: utan avsändare kan vi inte spåra paketet. **Jag**: men avsändaren borde väl ha skrivits av er?

Personen är nu tyst.

**Jag**: vet du vem eller vilka som kan spåra mitt paket. **Personen**: ja, Posten borde kunna det. **Jag**: tack, då ska jag kontakta dem. **Personen**: vill du ha din avi?

Jag trodde vid det här laget inte att jag skulle få råka på fler dumheter. Dumma jag.

**Jag**: ja, annars kommer jag omöjligen att kunna försöka spåra avin.

Personen sade inget mer och gjorde inget mer förutom att hålla fram avin åt mig, vilken jag tog. Jag gick hem och mejlade Posten om det hela, i förhoppning om att något händer i morgon.

Förhoppningsvis får jag mitt brev, men jag räknar inte med det.

P.s. Ironiskt nog förstår Postens robot från deras sajt mig bättre, och lämnar ett mer förståndigt svar på vad jag skrev högst upp i denna post, än ICA Bagarmossens personal hittills har gjort angående hela ärendet:

[![ICA Bagarmossen - no demise](https://niklasblog.com/wp-content/Screen-Shot-2013-07-11-at-8.51.23-PM.png)](https://niklasblog.com/wp-content/Screen-Shot-2013-07-11-at-8.51.23-PM.png)

P.s. En uppföljning finns, nu när jag faktiskt har fått mitt paket. Läs om det [här](https://niklasblog.com/?p=13624).
