---
title : "SVT Uppdrag Granskning, om polisens dödsskjutning av en 69-åring i Husby"
author : "Niklas"
date : "2014-02-13"
categories : 
 - culture
 - health
 - insane
 - people
 - politics
 - video
---

Igår visade SVT [det här avsnittet](http://www.svtplay.se/video/1803547/del-5-av-20) av "Uppdrag Granskning", som handlar om hur ett gäng poliser dödade en 69-årig man i Husby för några månader sedan. En fullständig transkription, komplett med olika förhörs- och händelsedokument, finns [här](http://www.svt.se/ug/ug-referens/533478532533478532).

Vad säger 69-åringens livskamrat, som han var gift med i 37 år, om stunden strax innan polis stormade lägenheten?

> **Arja Relvas-Martins**: – Vi tog varandra så, och kramades. Vi var hemskt rädda faktiskt. Efter det att dom började banka där på dörren. Nu kommer dom mörda oss sa Lenine till mig.

Det är tragiskt. Att följa utredningen genom avsnittet är att se hur en dödsskjutning sopas under mattan, av en myndighet som faktiskt själv får i uppdrag att utreda om den har gjort fel eller inte, vilket också är tragiskt, och lika vansinnigt som dödsskjutningen i sig. Jag betvivlar starkt att någon polis kommer att straffas för det här, då domen faller (vilket den ännu inte har).

[![2014-02-13_1210](https://niklasblog.com/wp-content/2014-02-13_1210.png)](https://niklasblog.com/wp-content/2014-02-13_1210.png)

En liten del av [händelserapporten](http://www.svt.se/ug/ug-referens/article1811769.svt/binary/UGR-2014V-05-HANDELSERAPPORT.pdf) som skärmdumpats ovan visar att en person som polisanmält ärendet "tyckte att mannen verkade vara 'psykopat'", då han höll i en kniv då han stod på sin balkong. Okej, det är en medborgare som har uttalat sig dumt om att 69-åringen "verkade vara psykopat", så polisen uttalar väl sig _naturligtvis_ vettigare, eller hur?

[![2014-02-13_1231](https://niklasblog.com/wp-content/2014-02-13_1231.png)](https://niklasblog.com/wp-content/2014-02-13_1231.png)

What!? Det där är från [detta förhör](http://www.svt.se/ug/ug-referens/article1812156.svt/binary/UGR-2014V-05-FU410.pdf) med en av piketpoliserna som gick in i lägenheten. När jag först läste förhörsledarens svar - underst i skärmdumpen - utan att ha läst klart det, tänkte jag "Åh! Förhörsledaren blir helt förbluffad över att den förhörde polisen använde termen 'psykblick'! Vad fan betyder det egentligen?" men icke - det är ju "begreppet cirklar" som ska vara i fokus. Vansinne, återigen.

> **Patrik Zanders**: – Hur fan kunde det gå så snett? Det var min första spontana tanke. Jag förstår den här känslan att, att hur kan det vara möjligt att fyra stycken välutbildade... välutrustade, unga vältränade killar... hamnar i konflikt med den här... med en äldre man och det slutar så här.

Patrik Zanders är polis och var på plats under tiden då detta hände. Vettigt tänkt; gärningsmannen är trots allt 69 år gammal, tidigare odömd och verkar egentligen inte särskilt farlig; inte för några piketpolisklädda, tungt beväpnade, unga, vältränade personer. Vad nämner händelserapporten om detta? Jo:

[![2014-02-13_1215](https://niklasblog.com/wp-content/2014-02-13_1215.png)](https://niklasblog.com/wp-content/2014-02-13_1215.png)

"DEFENSIV TAKTIK".

Vad säger piketens vapeninstruktör i [utredningen](http://www.svt.se/ug/ug-referens/article1811994.svt/binary/UGR-2014V-05-FU157.pdf) efter dödsskjutningen, då?

[![2014-02-13_1219](https://niklasblog.com/wp-content/2014-02-13_1219.png)](https://niklasblog.com/wp-content/2014-02-13_1219.png)

Programmet visar att läget var allt annat än solklart, framför allt då samtliga närvarande poliser gav markant skilda uppgifter om händelseförloppet som ledde fram till att en person dödades.

Från Uppdrag Gransknings avsnitt:

> Vår rekonstruktion av händelseförloppet kommer att visa en annan bild än den som hittills kommit fram - av vad som hände när Lenine sköts. Men redan under kvällen går polisen ut med felaktig information till medierna.

> En timme efter att Lenine skjutits i huvudet - och när han fortfarande ligger död i sin lägenhet - går polisen ut med informationen att han förts till sjukhus - och dött av sina skador där.

> Den felaktiga informationen från polisen spär på den misstro som redan finns hos många Husby-bor. Polisen inser inte allvaret.
> 
> **Varg Gyllander**: – Vi gjorde ett dåligt jobb, vi gjorde fel, vi kommunicerade fel och det fin... fick ödesdigra konsekvenser.
> 
> Och nästa dag går [ny information](http://www.svt.se/ug/ug-referens/article1812002.svt/binary/UGR-2014V-05-PRESSMEDDELANDE.pdf) ut - där man skriver att den knivbeväpnade mannen - innan han skjuts – gått in i en lägenhet i närheten där en kvinna befann sig. Inget om att han i själva verket gått hem till sig och sin fru.
> 
> **Varg Gyllander**: – Det är sanningsenligt. **Reporter**: – Ja, fast man får ju intrycket att han gått in i en lägenhet till en okänd kvinna... **Varg Gyllander**: – Ja, fast det som står är ju sanningsenligt. Och det är enligt... Det är helt normalt att vi initialt inte talar om relationen mellan brottsoffer och förövare.

> En internutredning drar igång efter dödsskjutningen.
> 
> **Mats Åhlund**: – Det ärendet kom in då, vill jag minnas, sent en kväll när vi råkade vara samlade allihopa nere i Malmö, eller i Skåne.

Även om vi bortser från att Malmö ligger i Skåne...

> Men utredningen får en olycklig start.
> 
> Piketpoliserna har inte hörts direkt - utan har hunnit [samlas](http://www.svt.se/ug/ug-referens/article1812020.svt/binary/UGR-2014V-05-FU433.pdf) för så kallade avlastningssamtal - där de pratar igenom händelsen tillsammans.
> 
> **Mats Åhlund**: – Ja, alltså det försvårar ju utredningen. Och det blir inte tillräcklig rättssäker hantering om det är så att man kan prata ihop sig.
> 
> I vanliga fall vill polisen höra vittnen och möjliga gärningsmän så fort som möjligt. Men när det är polisen själv som ska höras så kan det ta lång tid.
> 
> Och att man hinner sitta i grupp och prata igenom en händelse är inte ett olyckligt undantag - utan tvärtom - det är helt enligt polisens rutiner på många håll när kolleger kan komma att misstänkas för brott.

> I Husby-fallet visar det sig dessutom att de fyra inblandade piketpoliserna - dagen efter skjutningen - skriver rapporter om händelsen.
> 
> I samma rum och samtidigt. Och de [läser](http://www.svt.se/ug/ug-referens/article1812047.svt/binary/UGR-2014V-05-FU091-92.pdf) också varandras redogörelser.

Så, poliserna som var med om dödsskjutningen får alltså lång tid på sig att kunna diskutera exakt hur skjutningen gick till, vilket de gjorde, tillsammans. Trots detta lyckas de alltså med konststycket att lämna olika uppgifter om vad som hände, i vilken ordning och hur.

Att i avsnittet se genomgången för hur det kan ha gått till då 69-åringen dödades är hemskt. Jag hade verkligen hoppats att piketpoliserna skulle kunna göra sitt jobb, men i stället för att avväpna och oskadliggöra en pensionär, sköts han _i huvudet_ - till döds.

> **Arja Relvas-Martins**: – Jag har i alla fall överlevt den här situationen, efter händelsen tyckte man att hjärtat på något vis blev en sten. Polisen gav mig säkerhetsdörren där, polisens utredare. Jag tittar i det där svarta bandet i sovrummet där jag på något vis, vet inte. Tänker att Lenin är fri som en fågel just nu. Han matade fåglar på balkongen, det finns talgbollar där, han tyckte om djuren.

Det mest talande kring detta är kanske det som förekommer i [ett av förhörsprotokollen](http://www.svt.se/ug/ug-referens/article1812047.svt/binary/UGR-2014V-05-FU091-92.pdf) med en av poliserna som var med vid dödsskjutningen:

[![2014-02-13_1634](https://niklasblog.com/wp-content/2014-02-13_1634.png)](https://niklasblog.com/wp-content/2014-02-13_1634.png)

Och kvar är änkan, ensam. Och vi vid sidan, bredvid en polismakt som här har dödat en person, hittills ostraffat.

Ikväll behandlas detta i SVT Debatt.
