---
title : "Recension: Henrik Bromander - “Riv alla tempel”"
author : "Niklas"
date : "2014-08-15"
categories : 
 - culture
 - health
 - heroes
 - insane
 - people
 - reading
---

[![Riv alla tempel](https://niklasblog.com/wp-content/Riv-alla-tempel.jpg)](https://niklasblog.com/wp-content/Riv-alla-tempel.jpg)

[Riv alla tempel](http://www.goodreads.com/book/show/21957580) by [Henrik Bromander](http://www.goodreads.com/author/show/4826327)  
My rating: [4 of 5 stars](http://www.goodreads.com/review/show/1002326524)  
  
Frisk luft. Mänsklighet. Fantasi. Ärlighet.

Så sammanfattar jag Henrik Bromanders första roman, som har stramare tyglar än seriemediet, till materialets fördelar. Bromanders främsta styrka är, tycker jag, att han framställer vanliga personer som har helt vanliga tankar - och jag menar att personernas tankar inte är annat än kringelkrokiga, precis som vanliga människors tankar är.

Johan är i huvudrollen, en mobbad pojke som växer upp och börjar kroppsbygga i tonåren; det börjar lätt men eskalerar.

Även om intrigen är enkel, föll jag för Johans tankevärld, och beskrivningarna kring den och allt som händer. En kan verkligen vilja att det ska gå bra för Johan, trots att han gör fel. Och han gör rätt, som vilken människa som helst.

Som vanligt är Bromanders beskrivningar av händelser och övergångar väldigt subtila och kraftfulla. Språket som används är enkelt, och blir, i samband med att en snabbt kommer in i huvudpersonens huvud, väldigt kraftfullt. Flera gånger under läsandets gång kom jag på mig själv med att jag inte kunde lägga ifrån mig den här boken.

Boken kunde ett par, tre gånger kännas som om den stod stilla, men det varade inte länge, utan gick vidare med styrka. Rekommenderas varmt till alla. Bromander är ungefär lika välkommen i roman- som i serieform, och jag menar alltså att han är en av sveriges nu bästa författare.

[Här](http://www.ettlysandenamn.se/ELN24/bromander.html) finns utdrag ur boken att läsa (som kan innehålla litet spoilers) och [här](http://sverigesradio.se/sida/artikel.aspx?programid=478&artikel=5833699) finns en ganska bra Sveriges Radio-recension av boken.  
  
[View all my reviews](http://www.goodreads.com/review/show/1002326524)
