---
title : "Sexbrott: tingsrätten, hovrätten och “Full Patte”"
author : "Niklas"
date : "2014-05-23"
categories : 
 - culture
 - friends
 - gender
 - health
 - heroes
 - insane
 - links
 - people
 - politics
 - video
---

<blockquote class="twitter-tweet" lang="en"><p>Det var ej våldtäkt mot barn pga "händelseförloppen varit rel kortvariga" &amp; "någon penetration inte hade förekommit" <a href="http://t.co/cfIrBelhvQ">http://t.co/cfIrBelhvQ</a></p>— X (@miapivic) <a href="https://twitter.com/miapivic/statuses/469754140907032576">May 23, 2014</a></blockquote>
<script async src="//platform.twitter.com/widgets.js" charset="utf-8"></script>

Ovanstående tweet angående hur tingsrätten och hovrätten dömde i [det här målet](http://www.dagensjuridik.se/2014/05/62-aring-angav-sig-sjalv-efter-mangarig) säger så mycket om hur sexbrottsutbildningar borde vara obligatoriska för alla som jobbar med sexbrottsanmälningar.

Det påminner mig om gårdagens avsnitt av "**Full Patte**", alltså [avsnitt 5](http://www.svtflow.se/video/2020141/avsnitt-5), som handlar om sexuellt våld. Och om att ansvaret borde ligga på förövaren ((...ch inte handla om att tjejer ska bete sig på vissa sätt, ex. inte bära vissa kläder, vistas ute sent eller i mörka parker eller yada yada, skitsnack.)), och _inte på offret_.

I det 10 minuter långa avsnittet, som är gjort lite i samarbete med **[Fatta!](http://fatta.nu)** och avhandlas lysande på [den här sidan](http://blogg.djungeltrumman.se/biancatiffany/full-patte-avsnitt-5) och [här](http://fatta.nu/fullpatte), lyckas Full Patte-gänget att få oss att skratta (och gråta) till fakta.

[![Tiffany och Bianca](https://niklasblog.com/wp-content/2014-05-23_1033.png)](https://niklasblog.com/wp-content/2014-05-23_1033.png)

Tiffany och Bianca sitter och läser upp:

> Om du är tjej och inte vill ha en vinflaska uppkörd i fittan av ett gäng fulla killar så är det för att du är blyg.

Det handlar om [den här domen](http://www.svd.se/nyheter/inrikes/kritik-mot-friande-valdtaktsdom_8174810.svd) från i fjol.

Sedan visas kattvideor som kontrast...

[![JA DET DÄR VAR JU KUL MEN](https://niklasblog.com/wp-content/2014-05-23_1054.png)](https://niklasblog.com/wp-content/2014-05-23_1054.png)

...följt av fakta.

[![98 procent](https://niklasblog.com/wp-content/2014-05-23_1054-2.png)](https://niklasblog.com/wp-content/2014-05-23_1054-2.png)

98% av det sexuellt våldet utförs av män - och det rör cirka 6000 anmälda våldtäkter per år ((Se [Fatta!:s sida](http://fatta.nu/pressmeddelande-tva-miljoner-kronor-for-att-fa-man-att-fatta) för mer info.)).

Det hela påminner så mycket om att läsa Katarina Wennstams två böcker om samhällets syn på våldtäkt ((Alltså "[Flickan och skulden](http://www.katarinawennstam.se/index.php?id=28)" och "[En riktig våldtäktsman](http://www.katarinawennstam.se/index.php?id=30)".)), som är gamla men ändå tyvärr är oerhört relevanta.

Och våldtäktsargumenten som jämförs med incest i avsnittet...det är så passande. Och för den som tycker att det är otäckt att se/höra det här, försök tänka dig hur det känns att få höra det här på allvar, vilket händer.

[![Sexuellt våld, argument, incest](https://niklasblog.com/wp-content/2014-05-23_1131.png)](https://niklasblog.com/wp-content/2014-05-23_1131.png)

Som kommentar på det finns **Snubben**:

[![Snubben](https://niklasblog.com/wp-content/2014-05-23_1252.png)](https://niklasblog.com/wp-content/2014-05-23_1252.png)

Jag önskar att jag skulle kunna säga att Snubben är en karikatyr på män, men problemet är att den nidbilden så ofta är en klockren återgivning av totalt endimensionella män som jag har träffat, att det _inte är en karikatyr_.

Han lackar så fort han hör något som låter som att män faktiskt är problemet bakom de där 98 procenten och säger att kvinnors problem är att de behöver lite kuk för att kunna slappna av. Jag önskar att jag kunde säga att män inte är problemet, men det är vi. Män slår, krossar, diskriminerar, krigar och förstör. Och slänger ur oss saker som Snubben gör, exempelvis med "ALLA vuxna är faktiskt inte pedofiler!" eller "Svarta tjejer, de har ju VÄRSTA avsugningsläpparna!" och ja, om jag känner någon som skrattar åt det kan ni gå. Dagens Snubben-favorit:

> Det var ju bara en komplimang! Jag sade ju bara att: 'du är så snygg att jag skulle kunna våldta dig!' Jag _skulle kunna_, jag _kommer inte_! AMEN VADDÅ det var _ett skämt_! Nej, nu får man inte ens _skämta_!

Men. Män. Det finns så mycket att säga, som Full Patte visar upp i programmen. Det finns tusen saker som [Fatta!](http://fatta.nu), [Feministiskt Initiativ](http://feministisktinitiativ.se), [Män för Jämställdhet](http://www.mfj.se) och andra organisationer som drivs av eldsjälar kan säga, som jag egentligen bara vill fortsätta att slänga ur mig, men de fixar det bättre. Däremot måste jag säga ifrån.

Jag är man. Mitt problem är att jag är väldigt privilegerad i egenskap av att vara man, vit och född i Sverige. Jag upplever inte en mikrosekund av hur det är vara att vara kvinna och ständigt höra vad jag måste vara rädd för, ex. vad jag "ska" ha på mig, hur jag "får" se ut, hur jag "borde" bete mig. Kvinnor får bete sig hur fan de vill; det är synd att idioter inte tillåter det, och ja, jag tycker att en kan bryta mot lagen för att skydda sig när den inte räcker till. Men kanske framför allt måste vi män förändra synen på oss, att vi _ska_ vara testosterondrivna, hjärnlösa idioter som tänder på allt och tycker att våldtäkt är okej. Och _inte begå sexbrott_.

Ibland hatar jag verkligen att vara man, och alltid att kön ska spela roll över huvud taget. Det får mig att vilja kräkas.

Då känns något som "Full Patte" som ett sådant jävla andhål.
