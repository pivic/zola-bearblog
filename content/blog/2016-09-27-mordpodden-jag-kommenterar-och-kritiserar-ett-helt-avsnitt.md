---
title : "Mordpodden: jag kommenterar och kritiserar ett helt avsnitt"
author : "Niklas"
date : "2016-09-27"
categories : 
 - culture
 - health
 - people
 - podcast
---

[![2016-09-27_1359_46](https://niklasblog.com/wp-content/2016-09-27_1359_46.png)](https://niklasblog.com/wp-content/2016-09-27_1359_46.png)

Bakgrund: jag älskar dokumentärer i alla format. Jag älskar att analysera brott, att diskutera brott och dokumentärer om dem, att försöka djuploda och förstå omständigheterna. Jag gillar att höra poddar som är välproducerade, eller egentligen bara okej producerade, där de som gjort en podd åtminstone uppvisar passion, har reviderat manus, valt ut musik med omsorg och reviderat saker och ting innan de publicerat resultatet på Internet för omvärlden.

Därför är "**[Mordpodden](https://mordpodden.com)**" oftast så fruktansvärt dålig. ((Jag använder verkligen ordet "fruktansvärt" med omsorg.))

Jag har hört alla avsnitt som hittills har sänts, och ibland - som med "[Sjukhusmorden i Malmö](https://mordpodden.com/2016/09/18/s02e02-sjukhusmorden-i-malmo)" - lyckas de komma med en del intressanta tankar, men oftast - som i just det avsnittet - är det bara fråga om halvkokta idéer, underliga teorier och resultatet är snyftig tragik, kryddat med låg kvalitet, framför allt under samtalen mellan de två som gjort podden.

Och dessa två personer är _journalistikstuderande_. Ärligt talat: vafan.

Jag gissar att de inte tjänar storkovan på detta. Jag gissar att de inte bryr sig så mycket om slutresultatet. Den första säsongen gjordes, om jag inte minns fel, som ett examensarbete. Men de fortsätter, och är nu inne på säsong två - och borde ha lärt sig mer. Jag tycker verkligen det.

Jag är inte ute efter skaparnas blod eller för att hata oresonligt, och jag är övertygad om att skaparna skulle kunna skapa en podd som är så mycket bättre än den som blivit om de bara brydde sig litet mer: läs igenom manus oftare, låt en tredjepart komma med idéer och kritik innan ni publicerar, tänk på vad som gör era favoritpoddar framgångsrika, fastna inte i snyfthistorier, var inte rädda för att kontakta personer som har kunskap i stället för att sitta och tvångsmässigt kränga ur er underliga teorier. Snälla. Det kan bli så mycket bättre då.

Här kommer min litania. _Enjoy_:

<iframe src="https://w.soundcloud.com/player/?url=https%3A//api.soundcloud.com/tracks/284930723&amp;auto_play=false&amp;hide_related=false&amp;show_comments=true&amp;show_user=true&amp;show_reposts=false&amp;visual=true" scrolling="no" frameborder="no"></iframe>
