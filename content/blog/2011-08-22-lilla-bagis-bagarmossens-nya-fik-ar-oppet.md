---
title : "Lilla Bagis: Bagarmossens nya fik är öppet!"
author : "Niklas"
date : "2011-08-22"
categories : 
 - culture
 - fooddrink
---

![image](http://farm7.static.flickr.com/6187/6068948986_c25cc65b81_b.jpg)

[Lilla Bagis](http://www.lillabagis.se) har äntligen öppnat, och jag kan stoltsera med att sedan 07:10 i morse vara deras första kund någonsin!

Två glada och till synes smått nervösa ägare stod bakom disken när jag i morse kom in och beställde en cheddarmacka på vitt, sprött bröd ((Mackan var god.)). Lokalen ser ungefär femton miljoner gånger bättre ut än när den var [Peppes kafé, som utannonserades till försäljning i april 2011](http://www.bagisbloggen.se/2011/04/18/peppes-kafe-till-salu), och det har inte tagit lång tid för [ägarna](http://www.bagisbloggen.se/2011/07/07/har-har-ni-peppes-nya-agare-las-mer-om-bagarmossens-nya-kafe) att renovera. Varje gång jag gått förbi stället har massor av bråte skövlats ut och folket inuti har sett aktiva ut.

På plats idag såg jag en vacker ekologisk kladdkaka, ett frukosterbjudande (på bilden över också, såklart) och ett gäng olika mackor. Det var snyggt, prydligt och vitt inuti, riktigt inbjudande, och jag kan lätt tänka mig att sitta där en lång stund och fika när regnet faller, eller utanför när det är soligt.

Det ska bli riktigt kul att följa utvecklingen och att sponsra dem - för godsaker i retur! Besök nu, säger jag. Klicka förresten [här](http://photos.steply.com/photos/eez9fxs/xbkyvswj.jpg) för att se en bild på stället från utsidan.

**Uppdatering, 2011-08-24**

![Lilla Bagis söker folk](http://farm7.static.flickr.com/6206/6075513489_355d78d81d.jpg "Lilla Bagis söker folk")
