---
title : "Bodil Malmsten och Michel de Montaigne (ett exempel)"
author : "Niklas"
date : "2016-09-12"
categories : 
 - people
 - reading
 - tech
---

[![2016-09-12_1102_47](https://niklasblog.com/wp-content/2016-09-12_1102_47.jpg)](https://niklasblog.com/wp-content/2016-09-12_1102_47.jpg)

Från början av [Bodils loggböcker](https://niklasblog.com/?p=19435):

> »Det är mig själv jag målar«, säger Michel de Montaigne i _Essayer_.
> 
> »Ingen går fri från att säga dumheter. Illa går det först när man säger dem på fullt allvar…«
> 
> »Låt oss tala om mig själv«, säger Montaigne.
> 
> _Mig själv_, säger Michel de Montaigne.
> 
> Hade Montaigne levt nu och inte mellan 1533 och 1592 hade han direkt insett vilket behändigt verktyg internet är och skaffat sig en sajt, en blogg. Att en blogg är ett konstnärligt uttrycksmedel, ett redskap, och inte – som vissa påstår – en fara för tanke och språk, hade varit lika självklart för Michel de Montaigne som för mig.
> 
> En gång försökte jag slå ihjäl en man med en stekpanna, men inte var det någon som ifrågasatte stekpannans förträfflighet för det.
> 
> Bloggformen hade varit perfekt för Montaigne. Att kunna ändra sig löpande, lägga till, dra ifrån, korrigera. Att dagligen kunna visa vilket vidunderligt, fåfängligt, skiftande och fladdrande ting människan är.
> 
> »Alltså, läsare, är det jag själv som är ämnet för min bok«, säger Michel de Montaigne.

Köp Bodils loggböcker nu, kära läsare. 200 pix har sällan spenderats bättre.
