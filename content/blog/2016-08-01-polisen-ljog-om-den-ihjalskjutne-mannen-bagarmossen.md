---
title : "Polisen ljög om den ihjälskjutne mannen i Bagarmossen"
author : "Niklas"
date : "2016-08-01"
categories : 
 - culture
 - insane
 - people
 - photo
---

[![IMG_20160712_161355 (1)](https://niklasblog.com/wp-content/IMG_20160712_161355-1-1024x581.jpg)](https://niklasblog.com/wp-content/IMG_20160712_161355-1.jpg) _Jag har tagit ovanstående bild som är från Bagarmossens centrum._

Från [denna artikel i Magasinet Paragraf](https://www.magasinetparagraf.se/nyheter/kronikor/47802-nar-poliser-ljuger), av Dick Sundevall:

> Den 22 juni gick olika polistalesmän ut med nyheten att en ung man skulle ha skjutit mot poliser i Stockholmsförorten Bagarmossen. Poliser skulle ha svarat med att skjuta ihjäl honom. Så långt inte mycket att säga om. Skjuter man mot poliser så riskerar man att bli allvarligt skottskadad eller till och med dödad. Problemet i det här fallet var dock att polismyndighetens version av vad som hänt var en lögn.
> 
> ”Mannen avvek i en bil som en polispatrull får syn på och stoppar. Föraren kliver ur och skjuter mot patrullen, som besvarar elden. Gärningsmannen är skjuten”, framförde Stockholmspolisen till TT den 22 juni.
> 
> Man klargjorde också att det var fyra skotthål i polisbilens vindruta och att mannen därmed var misstänkt för mordförsök.
> 
> Men – den dödade mannens mamma hade kommit över en polisrapport om vad som hade hänt, genom att den hade skickats till hennes döda sons adress. Där framgick att hennes son inte hade skjutit ett enda skott, medan en av poliserna hade skjutit fyra skott inifrån en polisbil genom polisbilens framruta. Varav ett skott träffade mannens huvud.
> 
> Det här gick mamman ut med till olika medier, efter några veckor, vilket resulterade i att polisen nu, en månad senare, tillstår att mannen inte hade skjutit mot poliserna.

Jag kan inte säga det bättre än Dick Sundevall. Och hans avslut på ovanstående artikeln säger egentligen allt: "Det är dags för höga vederbörande att inse att svensk polis står och faller med medborgarnas förtroende för polisväsendet."

Här följer ett par av de A4:or som syns i bilden ovan:

[![IMG_20160712_161416](https://niklasblog.com/wp-content/IMG_20160712_161416.jpg)](https://niklasblog.com/wp-content/IMG_20160712_161416.jpg)

[![IMG_20160712_161412](https://niklasblog.com/wp-content/IMG_20160712_161412.jpg)](https://niklasblog.com/wp-content/IMG_20160712_161412.jpg)
