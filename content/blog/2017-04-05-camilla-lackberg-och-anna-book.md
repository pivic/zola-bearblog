---
title : "Camilla Läckberg (men främst Anna Book)"
author : "Niklas"
date : "2017-04-05"
categories : 
 - health
 - insane
 - people
---

Häromdagen postade **Camilla Läckberg** ((Oförmögen att använda ordet "kudos" på ett ens _någorlunda_ korrekt sätt; se även "[Cudos](https://sv.wikipedia.org/wiki/Cudos)".)) på Instagram, där hon bland annat dissade **Little Jinder** över användandet av ordet "hora", som om det vore--- Jag slutar anmärka på det, och låter i stället Little Jinders efterföljande post fungera som tillräcklig kommentar.

Först, **Läckbergs** post:

[![](https://niklasblog.com/wp-content/1lack.png)](https://niklasblog.com/wp-content/1lack.png)

  

Sedan, **Little Jinders** post:

[![](https://niklasblog.com/wp-content/2jinder.png)](https://niklasblog.com/wp-content/2jinder.png)

Läckberg satte sig von Oben-aktigt på en hög häst och påpekade hur "man" ska bete sig i egenskap av kvinna. Jag älskar när en person påpekar vilka ord "man" inte får använda, särskilt i en post som språkligt sett är uppochned.

OK. Nu var det slut på det där - TRODDE VI! Strax därefter kommenterade ingen mindre än **Anna Book** på Läckbergs post. Jag tänker inte ens inkludera hela Books kommentar, därför att detta kanske räcker:

[![](https://niklasblog.com/wp-content/3annabook.png)](https://niklasblog.com/wp-content/3annabook.png)

Det där får mig att ställa många frågor om Books kommentar. Framför alla frågor har jag ett påpekande: det verkar som att hon inte läser igenom (och redigerar) vad hon skriver innan hon sparar det för allmän åskådan. Att hon inte verkar ha någon kritik reserverad för Läckberg är också underligt.

I syfte att försöka hitta ut ur Books labyrintlika lavinkommentar kommer här en steg-för-steggenomgång, mest för min egen skull, som något sorts spel. _Varsågoda_:

> **[![](https://niklasblog.com/wp-content/2017-04-05_09-28-37.png)](https://niklasblog.com/wp-content/2017-04-05_09-28-37.png)**

Ledsen emoji, hjärta, händer som indikerar bedjan; vad betyder detta? Att Book är ledsen och skickar Läckberg kärlek, och en bön? Att Book inte håller med Läckberg, att hon själv har ett hjärta och ber om...något? Förståelse? Ber till en högre makt?

> Sorgligt hur lätt det spårar från alla håll.

Exakt vad menar Anna Book med detta? Vad betyder "spårar" för Anna Book? Är det verkligen "lättheten" som är sorglig? _Vad_ spårar? Vad betyder "från alla håll"?

> Men riktigt läskigt att se hur många kommentarer yttras

Är det läskigt att se att många kommentarer skrivs? Verkligen? _Det är vad hon skriver._ Jag gissar att Book menar att det känns obehagligt att folk skriver kommentarer som hon inte gillar.

> gör mig på riktigt ledsen åt alla håll.

Åt alla håll? Vad betyder det? Vad innebär att vara ledsen åt ett håll eller några håll, i förhållande till att vara _ledsen åt alla håll_?

> Den viktigaste frågan \[...\]

Det är inte en fråga! Hon menar väl "Den viktigaste punkten" eller liknande? Om så är fallet: bland _vilka_ punkter är detta den viktigaste?

Jag orkar plötsligt inte gå igenom allt i hennes "kommentar", så jag tar upp det mest intressanta:

> Sitter själv med en hög vidriga påhopp & kränkningar just nu [![](https://niklasblog.com/wp-content/2017-04-05_10-46-39.png)](https://niklasblog.com/wp-content/2017-04-05_10-46-39.png) & känner att jag borde polisanmäla sådant beteende & agerande ...men kommer det att hjälpa?!?

Jag tror att Book försöker fråga om hon bör polisanmäla brott. Svar: **_ja_**. Oavsett om vad hon kallar "påhopp & kränkningar" kommer att resultera i fällande dom eller inte, har polisen möjligheter att härleda kommentarer från användarnamn till vem som faktiskt har skrivit dem. Dessutom fungerar rättsapparaten inte riktigt utan att en anmäler misstänkta brott. Polisanmäl, även om det kan kännas hopplöst.

> Om det finns såååå mycket hat & människor som sååå lätt ger sig på andra utan att ha ordentliga källuppgifter åt vilket håll det än må vara.....så blir man bara rädd för vad konsekvenserna för det kan bli [![](https://niklasblog.com/wp-content/2017-04-05_12-05-30.png)](https://niklasblog.com/wp-content/2017-04-05_12-05-30.png)

Även om jag undrar vad "ordentliga källuppgifter" betyder, och inte ens vet om Book nu kommenterar Little Jinders uttalanden som fick Läckberg att skriva sin post, är detta underligt; försöker Book fråga vilka konsekvenserna av att folk med lätthet kan "ge sig på andra utan ordentliga källuppgifter" blir, eller menar hon något annat? Jag vet inte. Vad betyder apan-som-håller-för-ögonen-emojin? Jag kan inte veta. Vet Book själv?

> När ska rätt bli rätt?

Vad menas med det?

> Fel bli fel?

Jag trodde inte att jag kunde ställa mig mer frågande än till "När ska rätt bli rätt?" men jag hade fel. ((NU blir fel fel! Eller rätt rätt?!?))

> Sanning bli/vara sanning?

Okej. Sanning kan alltså _vara_ sanning, men gäller det inte "rätt" och "fel", eftersom Book inte skrev "bli/vara" rörande de orden? _Gode Gud_. Det här är jobbigare än att plugga [Hegel](https://en.wikipedia.org/wiki/Georg_Wilhelm_Friedrich_Hegel). Jag sitter språkligt (och andligt) handfallen och vet verkligen inte hur jag ska gå vidare med detta. Jag tror verkligen inte att Book läser igenom vad hon publicerar; det _kan_ inte vara så. Jag känner mig totalt dum i huvudet, som försöker reda ut och förstå Books kommentar. Book kanske är ett vansinnigt geni som jävlas med sådana som jag, som försöker förstå henne?

Jag måste fortsätta:

> Lögner lögn? Trakasserier bli trakasserier? Förtal bli förtal? [![](https://niklasblog.com/wp-content/2017-04-05_12-16-08.png)](https://niklasblog.com/wp-content/2017-04-05_12-16-08.png)[![](https://niklasblog.com/wp-content/2017-04-05_12-16-25.png)](https://niklasblog.com/wp-content/2017-04-05_12-16-25.png) Fan att det ska vara såååå svårt!

Det _är_ inte svårt. Jag ser risken med att Book skriver så, att andra kan tro att det är svårt att veta när en faktiskt bör eller får polisanmäla någon för förtal, trakasserier och annat som bör polisanmälas; lagen är ganska tydlig om detta. Om hon känner sig förtvivlad är det _en_ sak, men det här är faktiskt inte svårt, ur en legal synvinkel. Dessutom, om du känner att du inte vet om du får eller bör polisanmäla någon - _**ring polisen och fråga**_. Det är vad de är till för. Polisen arbetar för oss, medborgarna.

> Och väldigt lätt att fabrisera & efterfabrisera \[...\]

Jag gissar att Book menar att det är lätt att hitta på något; jag har ingen aning om vad som skiljer "fabrisera" från "efterfabrisera", d.v.s. om någon sådan skillnad ens existerar. _Dessutom_ måste jag tillägga att ordet stavas "fabricera". Ytterligare info: ordet betyder "tillverka i stor skala", men jag tror att det ord Book försöker använda är "förfalska".

**Slutsats**: jag tror att Anna Book ännu en gång - eftersom det [har hänt tidigare](http://blogg.ng.se/bloggbevakning/category/bloggare/anna-book) - har skrivit saker och ting i affekt. Hon har från början kanske känt att något har skett på ett orättvist sätt, och därefter reagerat.

Det är vad jag tror, vilket givetvis kan vara fel, eftersom jag tycker att det är omöjligt att avgöra vad Anna Book känner och tänker. Jag känner henne inte. Jag kan inte veta vad hon egentligen tycker och tänker, eftersom hennes texter är omöjliga att följa. Det är som att försöka dechiffrera Donald Trumps uttalanden.

Just nu känner jag starkast att jag aldrig borde ha börjat skriva om den här grejen, men det finns en poäng med att jag ändå har gjort det: att försöka nysta upp något sådant här kan få en att känna sig galen, men det är ändå värt det, någonstans, i syfte att försöka förstå Book. Jag har _verkligen_ försökt.
