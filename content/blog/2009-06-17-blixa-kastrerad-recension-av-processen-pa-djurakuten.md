---
title : "Blixa kastrerad: recension av processen på DjurAkuten"
author : "Niklas"
date : "2009-06-17"
categories : 
 - animals
 - heroes
---

[![Blixa: coned out](http://farm3.static.flickr.com/2064/3633596908_60d8bc4efa.jpg)](http://www.flickr.com/photos/pivic/3633596908)

_Sorry, English readers! As this is a post on how our little Blixa was castrated in Stockholm, I feel it's much better being written in Swedish._

I går lät X och jag kastrera Blixa, vår nyblivna 6-månaders Sphynx. Efter att ha undersökt vilka kliniker i Stockholmsområdet som blivit rekommenderade i [den här tråden](http://kattforum.se/viewtopic.php?f=11&t=172853) på kattforum.se, sammanställde jag resultaten i [detta dokument](http://docs.google.com/View?id=dhnf6t54_244g2vsdzcp).

Eftersom [DjurAkuten](http://www.djurakuten.se) lät väldigt bra och var 20% billigare än närbelägna [Regiondjursjukhuset Bagarmossen](http://www.djursjukhus-sthlm.se/kontaktbagarmossen.aspx) valde vi dem.

Här kommer en kort recension av hela processen hos DjurAkuten, som jag postade den på kattforum.se:

I måndags ringde jag till DjurAkuten på Kungstensgatan 58 i Stockholm, och samtalade snabbt med en trevlig och effektiv person, som sade att de hade tid redan dagen efter. Inlämning skulle ske 08:00-09:00, och vi kunde hämta henne efter 16:00; "Vi har ju öppet till 22", sade personen i telefon. Super!

Sagt och gjort åkte min flickvän och jag till dem i går, satt i deras väntrum (som öppnade redan innan 08:00, vilket var skönt eftersom vi var där litet tidigt och vår Sphynxkisse - Blixa - frös) i tio minuter, fick under tiden väga vår katt i och strax därefter träffa en person som tog vår katt och bekräftade att vi kunde hämta henne under eftermiddagen, enligt min önskan.

Vi kom dit cirka 16:30, blev bemötta av en snäll receptionist som sade att vi kunde sitta ned och vänta. Efter ett par minuter kom en person som ledde oss till Blixa, som verkade må ganska bra. Vi fick litet papper på vad som var att vänta under kvällen och dagen efter, och fick ett specialfoder (Hill's) som veterinären sköterskan förklarade skall vara bra för att se till att Blixa inte skall gå upp i vikt efter operationen.

Allt som allt - förutom ett underligt svar om att ultraljudsscanning på vår andra katt, som har HCM, inte duger till annat än att upptäcka huruvida en katt har HCM eller inte - var det hela en mycket trevlig upplevelse! Det kostade 975:- (som de tidigare lämnat uppgift till mig om) och vår lilla Blixa håller på att hämta sig.
