---
title : "Recension: ”<i>Den moderna homofobin</i>”"
author : "Niklas"
date : "2013-05-21"
categories : 
 - culture
 - heroes
 - insane
 - people
 - politics
 - reading
 - religion
---

[![Den moderna homofobin](http://d.gr-assets.com/books/1329800285m/12450255.jpg)](http://www.goodreads.com/book/show/12450255-den-moderna-homofobin)[Den moderna homofobin](http://www.goodreads.com/book/show/12450255-den-moderna-homofobin) by [Eva Borgström](http://www.goodreads.com/author/show/1712418.Eva_Borgstr_m)  
My rating: [4 of 5 stars](http://www.goodreads.com/review/show/281259899)  
  
Det här var en ganska ögonöppnande bok för mig. Trots att jag tycker att jag är feministisk och antihomofob, inser jag mer hur jag själv behöver reagera mot homofober, i stället för att hoppas att saker och ting går över.  
  
Detta är inte en pekpinnebok, utan en inspirerande, hoppskapande och välkomponerad antologi av essäer av olika personer rörande just homofobin i dag, och hur den ser ut och ter sig.  
  
Förordet gör gällande att den moderna homofobin inte är uttalad utan gömmer sig. Förordet citerar psykiatrikern Martin Kantor:  
  

> Antihomosexuella idéer har numera gått under jorden och blivit osynliggjorda. Folk är fortfarande fulla av homohat, men om de över huvud taget erkänner detta är de mer försiktiga med hur de ger uttryck för det. I dag tycks frågan vara: "Hur ska jag få mina homofoba åsikter att ytligt sett framstå som tillräckligt oförargliga för att kunna kringgå diskrimineringslagarna så att jag kan uttrycka dem offentligt utan att själv få problem?" ("Homophobia. The state of Sexual Bigotry Today".)

  
  
På svensk mark tas detta upp genom att ifrågasätta att äktenskapslagen först 2009 blev könsneutral. Genom att fråga vad KD menar med att varumärkesregistrera "Verklighetens folk" som sin paroll. Hur Socialstyrelsen medvetet ignorerar hbt-män då de skyddar folket från diskriminering, år 2009. Om vad sekundär viktimisering är; det är kriminologispråk för när den utsatta blir så dåligt behandlad när den söker hjälp, att den känner sig utsatt en andra gång. "Framför allt av poliser och andra aktörer i rättsväsendet", skriver Eva Tiby.  
  
Lars Gårdefeldts öppnande stycke är fantastiskt. Eva Tiby är väldigt duktig på att skriva, både ur kriminologiskt och personligt synsätt. Stina Lundberg och Andy Candy har också skrivit engagerande, förargande och förlösande.  
  
Kort och gott: modern, uppdaterad och väldigt läsvärd.  
  
[View all my reviews](http://www.goodreads.com/review/list/2106358-niklas-pivic)
