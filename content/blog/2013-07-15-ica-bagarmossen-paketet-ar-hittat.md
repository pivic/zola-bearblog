---
title : "ICA Bagarmossen: paketet är hittat!"
author : "Niklas"
date : "2013-07-15"
categories : 
 - culture
 - insane
 - people
---

Detta är en uppföljning på [den här posten](https://niklasblog.com/?p=13605) om hur illa ICA Bagarmossens anställda betedde sig under hela försöka-hämta-mitt-förlorade-paket-process.

Ett svar från Posten, vilka jag mejlade efter allt som hände under den förra posten:

> Avsändaren har valt att skicka detta utan någon spårbarhet, du bör därför meddela avsändaren att det är försvunnet så reklamerar avsändaren hos posten. Det är alltid den som beställt tjänsten som kan begära en eventuell ersättning. Det utgår aldrig till mottagen.

Som skrivet var fanns ingen avsändare utskriven på avin som jag fick. Posten igen:

> Ifall postombudet har missat att ankomstregistrera försändelsen kan vi be dem att leta manuellt på hyllorna för att hitta försändelsen.

Jag bad Posten att be ICA Bagarmossen att leta, och i fredags fanns där inget paket. "Du får komma på måndag", fick jag höra.

Och i dag stod den person som vanligtvis brukar stå vid postkassan - men inte under alla de här problemen - och hon sade "DÄR ÄR DU!" och förklarade att "de hade använt fel kod när de scannade det", och sedan fick jag mitt paket. Det här är dessutom den person som hittills har gett mig bäst service då jag har varit på ICA Bagarmossen, och hon svek inte den här gången heller, även om jag fortfarande inte vet vad hennes förklaring egentligen betyder. Jag fick åtminstone paketet.

[![image](https://niklasblog.com/wp-content/wpid-CameraZOOM-20130715204452073.jpg "CameraZOOM-20130715204452073.jpg")](https://niklasblog.com/wp-content/wpid-CameraZOOM-20130715204452073.jpg)

Koderna blev utlästa, och jag fick mitt lilla paket.

Även om jag är glad över att jag fick det, tror jag faktiskt att jag i slutändan hade blivit gladare om jag _inte_ hade fått paketet, men _hade_ fått bra service.
