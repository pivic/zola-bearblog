---
title : "gudfinnsnoginte.se"
author : "Niklas"
date : "2009-06-08"
categories : 
 - culture
 - photo
 - religion
 - video
---

This is a rant in Swedish. Sorry, non-Swedish-speakers!

Jag är så glad! [Humanisterna](http://www.humanisterna.se) har beslutat sig för att köra en ganska intellektuell kampanj mot religioner. Jag hittade den tack vare ett tweet som visade följande bild, tagen i Stockholms tunnelbanesystem:

[![Gudfinnsnoginte.se](https://niklasblog.com/wp-content/2009-06-08-gudfinnsnoginte.jpg)](http://twitter.com/moominboy/status/2075221065)

Först undrade jag om det var ett svenska kyrkan-trick, men icke. Länken i bilden går till ett onlinetest som syftar till att se hur just du tycker att samhället borde förhålla sig till religion. Jag ser detta som ett bra sätt att väcka debatt kring varför så många fortfarande ger pengar till svenska kyrkan - och dylika religiösa organisationer - trots att mindre än 20% av de som bor i Sverige är religiösa; dessutom känns det som ett bra sätt att få folk att tänka på varför de över huvud taget ställer upp på [religiösa påfund som är baserade på allt annat än vett](http://skepticsannotatedbible.com/index.htm) när de kräver väldigt rationella svar andra gånger. Det är dock lätt att gå ut ur svenska kyrkan; klicka bara [här](http://www.uturkyrkan.se) och följ några enkla steg för att bl.a. inte längre ge pengar till något du inte vill stöda! Lätt gjort!

à„ven om svenska kyrkan har gett ut statistik över antal utträden 1970-2006 här ((Som är hämtad [härifrån](http://www.svenskakyrkan.se/default.aspx?id=100243&did=37293).)):

  

...är det ganska få som utträder, även fast de är antikrist.

Något mer intressant vore om Humanisterna skulle ta detta vidare, ex. genom att visa statistik över vad folk hittills har svarat, när de har gjort klart testet - vilket inte sker i dagsläget - samt när "kampanjen" är över offentliggöra en sammanställd rapport över allt data som (eventuellt) har insamlats av dem.

Dessutom måste jag tipsa om Sam Harris bok "_[The End of Faith](http://www.samharris.org/site/book_end_of_faith)_" som - bortsett från det förvirrade och bisarra kapitlet om Noam Chomsky - är väldigt bra på att påpeka hur religioner kan ses som intressanta, småroliga och rentav stödjande för människor som behöver dem, men att de i grunden borde avfärdas eftersom de är antiintellektuella och står till svars för extremt mycket lidande.

[![gudfinnsnoginte.se](https://niklasblog.com/wp-content/2009-06-08-antichrist.jpg)](http://gudfinnsnoginte.se)

Om du av någon anledning vill se hur jag besvarade testet, klicka [här](http://screencast.com/t/amlGfyZ9) för att se en liten film som antikreationistiskt nog ackompanjeras av musik av Dinosaur Jr.
