---
title : "“Tre Kronor” - 123 avsnitt senare"
author : "Niklas"
date : "2011-06-28"
categories : 
 - culture
 - heroes
 - insane
 - links
 - materialism
 - music
 - people
 - photo
 - religion
 - video
---

[![Per Ragnar](https://niklasblog.com/wp-content/2011-06-03-per-ragnar.jpg "Per Ragnar")](https://niklasblog.com/?attachment_id=7072)

Okej, jag är sist i Sverige, och ja, jag har just skrivit [en post om detta på engelska](https://niklasblog.com/?p=7088) men kom igen, jag måste bara skriva av mig om den här serien på svenska. Och medan någon av er kanske tänker "_Miffo, varför? Tre Kronor var skit!_" svarar jag med ett exempel på varför du har fel:

\[video width="384" height="288" mp4="https://niklasblog.com/wp-content/trekronor\_knasigscen.mp4"\]\[/video\]

Scener som den är det inte ont om i Mälarviken, a.k.a. Sätra/Farstahallen/Farsta/Skärholmen. Var ska jag börja skriva om den här [oerhört prisbelönta](http://www.imdb.com/title/tt0108970/awards) serien? Kläderna, alla personligheter (och i vissa fall _avsaknad_ av personlighet), det totalt överdrivna som finns överallt trots att det rör sig om mellanmjölkssverige... Manusförfattarna måste ha tänkt "Vad ska vi göra för att få något att hända?" med antingen desperation eller vansinne som drivande kraft. Kanske både och, men det struntar jag i! Det är nog det naiva som genomsyrar serien som främst har gjort mig så glad över den. Tack, ni som skapade den, även under den senare, tråkigare fasen.

Missa inte omröstningen längst ned i denna post!

TK tog upp en del _vågade ämnen_, bland annat rasism, invandrarproblem, droger, alkohol, religioner, fördomar och politik. Hur mycket man än kan skratta åt/med TK hyllar jag att de tog upp så mycket, oavsett om det blev pannkaka, uppfattades som lika pinsamt eller om det faktiskt fungerade. Jag tror att det gick hem just eftersom det var _svenskt_ (vad det nu egentligen är) även om det inte var Beverly Hills-proffsigt gjort, för det tror jag att folk helt och hållet struntade i. Man ville ha det äkta, som att se att polisfamiljen Lena, Leif och Sanna hade "piroger" uppskrivna på en tavla i köket ((Och de där pirogerna köptes inte på många avsnitt med tanke på hur länge de stod skrivna...eller så kanske någon konstant åt pirogerna, vem vet?)).

Till och från under flera veckor ((Ja, jag är inte helt supergalen och har skrivit allt i ett sträck. Jag är _lagom_ galen.)) har jag samlat litet tankar om Tre Kronor som kan vara kul för alla mig själv att spara offentligt, så här kommer det.

à„ven om imdb har [en bra sida](http://www.imdb.com/title/tt0108970) om det hela är [Wikipedia](http://sv.wikipedia.org/wiki/Tre_Kronor_(TV-serie)) mest. Men imdb är ju bäst tack vare fakta som detta:

[![Tre Kronor på imdb](https://niklasblog.com/wp-content/2011-06-03-tre-kronor-imdb.gif "Tre Kronor på imdb")](https://niklasblog.com/?attachment_id=7077)

Apropå Mälarviken's finest var jag på Gröna Lund med jobbet för ett par veckor sedan. Tro det eller ej, men på klassigaste stället - Tyrol - spelade inga mindre än Arvingarna. När sångaren sade att de skulle köra en litet äldre låt ropade jag såklart "Pamela" - specialskriven för TK - varpå de kom av sig och...faktiskt började spela den:

<iframe width="500" height="314" src="http://www.youtube.com/embed/qOo0W4_r6-M?rel=0" frameborder="0" allowfullscreen></iframe>

Oh, _wishes do come true_. [Ibland](http://www.youtube.com/watch?v=vONiDk8JcSw).

På tal om väl valda ord, här kommer tyvärr Per Ragnars snälla sida fram:

> Vem skulle du vilja slå på käften? ““ Sten Frisk, fast han är ju död nu. Min gamla rollfigur i “Tre Kronor“ var verkligen en hemsk person.

Men, hör jag er undra, var är alla nu? Och innan du dömer mig, tänk på att följande lista har sammanställts under flera veckors tid, under många tråkiga telefonsamtal och väntan då jag inte kunnat göra annat. Här kommer...**stalkerlistan**!

## Skådespelarna

[**Mogge Sseruwagi/Abby Sali**](https://www.facebook.com/mogge.sseruwagi)

Mogge var en stadig klippa i serien, som ständig sidekick till ungdomarna och litet udda element. Han fick pizzautkörningsscenerna att bli roliga där de bara hade kunnat vara rasistiska och agerade lugn i jämförelse med sin tjej...

[**Sanna Bråding/Tanja Bengtsdotter**](https://www.facebook.com/profile.php?id=1614784770)

Ärligt talat, vem förtjänar en större hyllning än figuren Tanja? Medan hon blev aspackad och drogade ned sig i serien - och förkastade allt offentligt, i serien såklart - drogs Sanna B. med anorexi och senare missbruksproblem på privat nivå. Hon är säkerligen inte ensam med problem under inspelningstiden, och har efter seriens gång tyvärr varit underskattad, något som hon fixade i och med Moodyssons "_Ett hål i mitt hjärta_", men för att återgå till TK förtjänar Tanja en stor applåd för att hon helt och hållet tog över kläder-och-örhänge-dramatiken efter Mimmi stack. Och för att hon gjorde den ökända "sängkammarblicken":

![Tanja: sängkammarblicken](http://farm3.static.flickr.com/2705/5799902904_5d1aa9cefc.jpg)

Tyvärr hittar jag ingen info om **Mercédesz Baksa (tidigare Dinnyés)/Olga Kudinov** annat än [här](http://www.sfi.se/sv/svensk-filmdatabas/Item/?type=PERSON&itemid=242833). Hon var med i sensationen "_[Reine och Mimmi i fjällen](http://www.imdb.com/title/tt0120002)_" - som för övrigt i skrivande stund har fått 2,1/10 på imdb - men jag undrar vad hon har gjort därefter. **Uppdatering 2017**: det verkar som att [Mercédesz numer jobbar inom vård och hälsa.](https://www.linkedin.com/in/mercédesz-baksa-dinnyés-02038178/)

[![Tre Kronor: Olga works hard for the money](https://niklasblog.com/wp-content/2011-06-08-olga.jpg "Tre Kronor: Olga works hard for the money")](https://niklasblog.com/?attachment_id=7153)

Övriga storheter från serien:

[**Niclas Olund/Hans-åke "Klimax" Wästberg**](http://sv.wikipedia.org/wiki/Niclas_Olund)

![Klimax](https://niklasblog.com/wp-content/2011-06-28-klimax.jpg)

Ett rykte från en vän säger att denna man numer inte så gärna talar om sitt förflutna i TK, och att han faktiskt skäms för det. Skämmas? Hur kan du, Niclas?

[**Richard Sseruwagi/Salongo Sali**](https://www.facebook.com/sseruwagi)

Han försvann lägligt snabbt ur serien i och med sin "nya restaurang i stan", men hela den där Salongo-Lena-Leif-triangeln bidrog med en del roliga saker, särskilt efter Leif själv hade fått tillfälle att vara otrogen, med sämsta Katta dessutom; om jag inte minns fel skyllde de båda titt som tätt på varandra för otroheterna trots att de själva hade gjort samma sak. Ungefär som Birgitta "jag borttränger alla dråp jag direkt eller indirekt är inblandad i" Wästberg.

[**Johanna Sällström/Victoria Bärnsten**](http://sv.wikipedia.org/wiki/Johanna_S%C3%A4llstr%C3%B6m)

Tyvärr inte längre bland oss.

[**Mikael Rundquist/Kent Gustavsson**](https://www.facebook.com/profile.php?id=631578346)

![Kenta](https://niklasblog.com/wp-content/2011-06-28-kenta.jpg)

Kenta, ständigt på väg tillbaka. Till vad, egentligen? Med sina stillastående miner som utlovade en monolog som aldrig kom, satte han sitt spår...hur? Som fejkpappa till Jimmy? Med sina alkoholistutspel som på sin höjd var besynnerliga då de inte slutade med att han kastade något i en vägg, sprang iväg och tömde en Explorer? Som att han blev Agnetas älskare som försvann? Han kom i alla fall tillbaka till serien efter ett uppehåll, vilket är mer än man kan säga över vissa.

På tal om underliga miner var det passande att två av de mest underliga skådespelarna var syskon i serien.

[**Jonatan Rodriguez/Tage "Taggen" Lindgren**](https://www.facebook.com/profile.php?id=100001546529134) och [**Polly Kisch/Alva Lindgren**](https://secure.wikimedia.org/wikipedia/sv/wiki/Polly_Kisch).

Dessa två specimen ur familjen Lindgren gjorde mig ofta förvånad. Jag vet att jag är dum som skriver det, men om jag hade fått en krona varje gång Polly Kisch fick ansiktsryckningar eller Tage uttryckte _ingenting_ i de mest fantastiska situationer skulle jag just nu hoppa hopprep med Bill Gates och Jay-Z i stället för att skriva det här.

\[video width="510" height="287" mp4="https://niklasblog.com/wp-content/trekronor\_alva.mp4"\]\[/video\]

Gillar att Alvas kommunistiska karriär var ungefär lika platt som Taggens hår. Bäst i ovanstående klipp: Pillans superstjärneglans och Hugos Turtlesdräkt.

Pinsam bekännelse: det tog cirka sju säsonger innan jag fattade att smeknamnet "Taggen" hade med graffiti att göra, och inte som i _every rose has its thorn_.

Tjuvfamiljen **Karlsson-Persson** får inte glömmas! åh, detta tragikomiska element, denna levande buskis i Mälarviken!

[**Janet Karlsson-Persson/Anette Bjärlestam**](https://www.facebook.com/anette.bjarlestam)

Malmö's Finest. Anette Bjärlestam är enligt mig en av de få som verkligen kunde skådespela i TK, Ingmar Bergman eller inte! Jaaanet svek oss aldrig med lika underliga kläder - vem kan glömma den halvt genomskinliga svarta toppen med en polokrage och stjärna i mitten - som hon var labil.

\[video width="510" height="383" mp4="https://niklasblog.com/wp-content/mimmimusochjanettrekronormontage.mp4"\]\[/video\]

[**Larry Karlsson-Persson/Lars Göran Persson**](http://sv.wikipedia.org/wiki/Lars_G%C3%B6ran_Persson)

Somliga kan påstå att Larry bara var en tvådimensionell Reine-ersättare med stor personlighet. Jag vill påstår att somliga har rätt. Det känns som samma karaktär som blev skapad med [Vanheden](http://www.imdb.com/character/ch0028863) som grund.

Men, Larry. Med sina gutturala epistlar tog han sig in i våra...TV-apparater genom att ständigt **a**) stjäla, **b**) uppmuntra stöld, främst inom sin familj, **c**) dricka Zeunerts och **d**) ingå i det oheliga triumviratet Kotten/Kassler/Larry. Den trion, jag säger då det. Deras dryckesstunder på TK måste leva för evigt.

![Kotten, Kassler, Larry](https://niklasblog.com/wp-content/2011-06-28-kotten-kassler-larry.jpg)

[**Fredrik Ejemo/Clark Persson-Karlsson**](https://www.facebook.com/fredrik.ejemo) [**Tommy Karlsson-Persson/Olle Sundberg**](https://www.facebook.com/profile.php?id=100002012130758)

Medan Tommy var Helan, var Clark såklart Halvan. Dum och Dummare. Om de vore rollspelskaraktärer skulle de kunna sammanfattas såhär:

Tommys främsta styrka: hålla i sin råtta. Tommys främsta svaghet: allt annat.

Clarks främsta styrka: att se djupt undrande ut medan han försökte lista ut basala saker. Clarks främsta svaghet: att se djupt undrande ut medan han försökte lista ut basala saker.

Familjen Koriander kan ju inte glömmas, när de började starkt och sedan bara flippade ur, inte helt olikt familjen Wästberg.

[**Klas-Erik "Kotten" Koriander/Magnus Mark**](https://www.facebook.com/profile.php?id=524999122) [**Samuel Koriander/Tomas Lehtinen**](https://www.facebook.com/profile.php?id=809980695)

Far och son, politiker och UFO-entusiast, senare uteliggare respektive hjärntvättad försäljare i Stens sekt. Oh, the memories...

Bäst av allt med Kotten kanske var hans konstanta försök att dra ett streck över allt han hade gjort. _Gjorde jag någon gravid?_ åh **nej**, Ernst, jag har inget att dölja för partiet. _Crazy Rabbit?_ Det vet jag inte-- ja, man gör ju faktiskt bara som man förväntas, när man kommer till ett annat land! Okejdå, alla kan ju göra misstag! _Har jag en oäkting **extra** nu?_

Hans skådespel som uteliggare och programledare kanske är roligast av allt. Se dessutom syfilis-klippet litet längre ned.

Glöm inte det nästan konstanta paret [**Gunvor Gustavsson/Mona Andersson**](http://sv.wikipedia.org/wiki/Mona_Andersson) och **[Verner Johnsson/Björn Bjelfvenstam](http://sv.wikipedia.org/wiki/Bj%C3%B6rn_Bjelfvenstam)**!

\[video width="480" height="360" mp4="https://niklasblog.com/wp-content/trekronor\_gunvorochverner.mp4"\]\[/video\]

Medan Mona är svärmor till Malena Ernman spelade Björn med i ett par av Ingmar Bergmans största filmer. Efter TK har dock bådas karriärer parkerats; Mimmi Burger tog förmodligen musten ur dem. Och nej, jag har inga som helst svårigheter att tro att Gunvor klarade sig igenom Stens sista predikan.

På tal om Ingmar Bergman spelade ju **[Börje Ahlstedt/Harry "Norton" Karlsson](http://sv.wikipedia.org/wiki/B%C3%B6rje_Ahlstedt)** också i Bergmans filmer.

[**Emil Lindroth/Jojje Karlsson**](https://www.facebook.com/pages/EMiL-LiNDRoTH/350599640813)

Han förtjänar en särskild eloge p.g.a. att han skriver sitt NaMn Så FiNT på FaCeBoOk men främst för att han var den träigaste skådisen, möjligtvis jämte...

[**Christina Schollin/Birgitta Wästberg**](https://www.facebook.com/profile.php?id=1593399437)

Gode. Gud. Om någon skulle skapa ett drinking game där deltagarna måste dricka en vodkashot varje gång Birgitta hörbart drar efter andan skulle man behöva ringa akuten efter fem minuter in i det allra första avsnittet av TK. Dessutom är hennes kläder ett bevis på att den kostymansvarige hade humor och/eller var oerhört sadistisk. Jag har inte sett mode som hennes sedan _Lilla Huset på Prärien_. Exempelvis, var börjar och slutar gardinen?

[![Birgitta Wästberg: gardinmästaren](https://niklasblog.com/wp-content/2011-06-08-tk-birgitta.jpg "Birgitta Wästberg: gardinmästaren")](https://niklasblog.com/?attachment_id=7131)

Okej, hon var inte värst alla gånger.

[![Bimbo vs Birgitta](https://niklasblog.com/wp-content/2011-06-08-tk-birgitta2.jpg "Bimbo vs Birgitta")](https://niklasblog.com/?attachment_id=7136)

[**Kim Sulocki/Jimmy Gustavsson**](https://www.facebook.com/profile.php?id=741490849)

Gode gud igen! Jag hade nog mest svårt för Jojje, Birgitta och Jimmy. à„rligt talat kämpade jag ibland med att försöka se vad Jimmy kände, men eftersom hans ansikte ständigt visade samma min. Alltid. Det spelade ingen roll om han var lycklig eller mådde skräp, Jimmy var konstant - på fel sätt. Ett exempel:

<iframe width="500" height="405" src="http://www.youtube.com/embed/djteCv5JdLM?rel=0" frameborder="0" allowfullscreen></iframe>

Den där scenen, _jag säger då det_.

**Per Grundén/Pjotr Larionov**: han dog 2011-02-06, men finns på [Wikipedia](http://en.wikipedia.org/wiki/Per_Grund%C3%A9n).

**Noomi Norén (numer Noomi Rapace)/Lucinda Gonzales**:

![Noomi Norén aka Lucinda Gonzales](https://niklasblog.com/wp-content/2011-06-28-noominoren.jpg)

[**Bengt Järnblad**](https://www.stadsteatern.stockholm.se/medverkande/medverkande.asp?id=00000121), alltså prästen Kaj Lindgren, spelar stående på Stockholms stadsteater men även i film, vilket han har bevisat på Vimeo:

<iframe src="http://player.vimeo.com/video/6558331?title=0&amp;byline=0&amp;portrait=0" width="500" height="281" frameborder="0"></iframe>

Bonusperson: [**Rikard Bergqvist/Doktor Roland**](https://www.facebook.com/rikard.bergqvist)! _Silence is golden._ Det där skägget...

[![Dr. Roland](https://niklasblog.com/wp-content/2011-06-28-dr-roland.jpg)](http://www.youtube.com/watch?v=U7GUjUstqRA)

## Bakom kulisserna

[**Anette Mandoki**](http://www.mandoki.com) skall inte glömmas bort. Hon skötte allt rörande casting för TK, och bär ansvar för att Bertram Heribertson blev Reine. Mot slutet av TK började hon även regissera och har sedan jobbat mycket för SVT, mest med casting.

De två personer som däremot främst är ansvariga för TK som helhet, för alla stora drag och för allt gott och allt ont, är utan tvekan **Peter Emanuel Falck** och **Christian Wikander**.

[**Peter Emanuel Falck**](https://secure.wikimedia.org/wikipedia/sv/wiki/Peter_Emanuel_Falck) är bl.a. ansvarig för att ha skapat "_[Rederiet](https://secure.wikimedia.org/wikipedia/sv/wiki/Rederiet)_" och "_[Varuhuset](https://secure.wikimedia.org/wikipedia/sv/wiki/Varuhuset)_", två andra pärlor i svensk TV. Han har även kommit på "_Reine & Mimmi i fjällen!_" vilket kanske inte är hans starkaste stund...

\[video width="640" height="360" mp4="https://niklasblog.com/wp-content/trekronor\_reineochmimm.mp4"\]\[/video\]

**[Christian Wikander](http://se.linkedin.com/pub/christian-wikander/23/a38/734)** är i dagsläget programchef för SVT drama/nöje, och är även han ansvarig för Reine & Mimmis fjälläventyr, ett starkt skäl att tvingas dö till följd av.

Och även om det har funnits massor av personer som har skrivit TK genom åren, måste de två ovanstående ändå hänga hundhuvud över dialogen. Denna. Träiga. Dramaten-dialog. Och framförandet? Var är regeln som säger att alla gamlingar måste tala med konstpauser och hela tiden prata om att ta det lugnt, och vilka uttalar någonsin meningar som "Ja, här är det sannerligen _praktfullt_!" eller "Jag behöver syfilis också!" som i en av de mest pinsamma suveräna scenerna:

\[video width="480" height="360" mp4="https://niklasblog.com/wp-content/trekronor\_bastsamst.mp4"\]\[/video\]

## Slutplädering

Det är i skrivande stund 12 år sedan TK slutade göras och sändas, och i dess vaka kom "_[Skilda världar](http://sv.wikipedia.org/wiki/Skilda_v%C3%A4rldar)_" och sedan "_[Nya tider](http://sv.wikipedia.org/wiki/Nya_Tider)_", där bl.a. Kim Sulocki var med.

TK har verkligen lämnat intryck i TV-sverige, och med det som slutord...

## Bonusmaterial

Mimmi-Woman på engelska! Har TK alltså översatts av någon, i sin helhet? Inte officiellt, i alla fall.

![The Stud](http://www.adasweden.se/media/cache/34/7b/347bc040760ce331d84050244953acfe.jpg)

[Bertram Heribertson](http://en.wikipedia.org/wiki/Bertram_Heribertson) berättar om hur han fick rollen som Reine och verkar stolt över hur "Tre Kronor" så småningom gick om "Rederiet" i popularitetskampen:

[Lyssna: “Jag frågade direkt 'à„r det en såpa?'“](http://sverigesradio.se/topsy/ljudfil/2614542.m4a)

\[polldaddy poll=5127240\]
