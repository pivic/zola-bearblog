---
title : "Sverigedemokraternas näst största problem"
author : "Niklas"
date : "2015-08-30"
categories : 
 - culture
 - materialism
 - people
 - politics
---

[![image](https://niklasblog.com/wp-content/wpid-wp-1440918933552.jpg "wp-1440918933552")](https://niklasblog.com/wp-content/wpid-wp-14409189335521.jpg)

Häromdagen såg jag dokumentären "_[Lake of Fire](http://www.imdb.com/title/tt0841119)_", som handlar om abortdebatten i USA. Noam Chomsky är med i filmen, och pratar först om hur abortdebatten kan ses från olika håll rent filosofiskt. Därefter går han in på ett massivt, värdemässigt problem som abortmotståndare ofta vägrar ta hand om:

http://youtu.be/rzY0L2g1f64

Med andra ord: om abortmotståndare verkligen bryr sig om barns - och kvinnors - rättigheter och att rädda liv, borde de spendera sin tid på att förhindra något som dödar fler barn och kvinnor än aborter, nämligen hur USA:s regering ger extremt litet pengar i bistånd med syfte att generera rent vatten i länder där folk behöver det. Bara som exempel, egentligen. Medan regeringen spenderar extrema mängder pengar rent krigsekonomiskt.

Hur knyts det här till Sverigedemokraterna?

SD:s politik är mest driven av viljan att stoppa invandring. Varför? På grund av kostnaderna ((Jag skulle gärna höra SD lägga lika mycket tid på att diskutera intäkterna som är involverade med invandring.)) som detta medför för Sveriges medborgare.

Olika vetenskapliga tänkare uppskattar kostnaden för invandringen att uppgå till [cirka 1% av Sveriges BNP](https://gupea.ub.gu.se/handle/2077/38323). Nu räknar vi naturligtvis inte med intäkterna.

Sveriges ekonomiska brottslighet beräknas att kosta landet _minst_ 5% av vår BNP ((Se BRÅ, "Brottsutvecklingen i Sverige fram till år 2007, Kapitel: Ekonomisk brottslighet", s306.)). Den ekonomiska brottsligheten genererar naturligtvis _inga_ inkomster som medborgarna får ta del av, och [brottslingarna åker sällan fast, och när de gör det, är straffen låga eller inga](http://www.svd.se/darfor-gar-varldens-storsta-bankranare-fria).

**Summa**: om Sverigedemokraterna verkligen skulle bry sig om vad vi medborgare lägger skattepengar på, skulle de koncentrera sig på annat än invandringen.

Vidare kommenterar Chomsky i dokumentären att personer med den typen av resonemang "can't be taken seriously."

Det största problem som Sverigedemokraterna lider av, är inte deras oförmåga att kunna lyssna till vetenskapliga sanningar och därefter koncentrera sig på att attackera de som verkligen gör landet illa rent ekonomiskt (genom brott); partiets - inte de som röstat fram SD, utan partiet - största problem är att det i grunden är xenofobt.
