---
title : "Uber: hög kostnad till lågt pris"
author : "Niklas"
date : "2016-08-01"
categories : 
 - culture
 - people
 - politics
---

[![2016-08-01-uber](https://niklasblog.com/wp-content/2016-08-01-uber.png)](https://niklasblog.com/wp-content/2016-08-01-uber.png)

Det ovanstående är från ett kändisinstagramkonto, vilket fick mig att tänka på om den höga kostnaden för Ubers låga pris är värt det. (spoiler: **_nä._**)

Jag menar att lågt pris inte borde direktöversättas som bra; precis som [taxibranschen går på knäna efter att marknaden avreglerats och nyliberalistisk kapitalism regerar](http://sverigesradio.se/sida/avsnitt/538839?programid=909), har [Uber fått oerhört mycket kritik](http://www.dn.se/debatt/repliker/dags-att-genomskada-uber/), med all rätt.

Det är lätt att se hur vi konsumenter får det vi vill ha: billiga, snabba bilresor - men ingen (vettig) människa vill att vi _ännu mer_ ökar skillnaderna ((Alltså inte bara lönemässigt utan även på nästan alla andra nivåer, ex. rörande utbildning och hälsa.)) mellan fattiga och rika, utan snarare att vi tar bort dem. Tyvärr är det vad Ubers affärsmodell leder till.

Att vara heltidstaxichaufför i dagsläget är ekonomisk förlust; de jobbar alldeles för mycket, oregelbundet för att få ekonomin att gå ihop och hotas ständigt av olika utmaningar, som podden ovan gör gällande, där åkeriet i Sverige är monopoliserat. De tjänar i dag patetiskt litet pengar (och mår till följd väldigt dåligt av det - bl.a. genom att sitta i en bil hela dagarna inte direkt gör under för kroppen och att de sällan får träffa sina barn, bland annat, big surprise).

Det enda den där instagrambilden ovan fick mig att tänka på är att Uber är en god sak i teorin, men jag tänker inte hoppa på det tåget med tanke på vad det betyder. Snacka verkligen om "high cost of low price", som [Robert Greenwald](https://en.wikipedia.org/wiki/Robert_Greenwald)s film "_[Wal-Mart: The High Cost Of Low Price](https://en.wikipedia.org/wiki/Wal-Mart:_The_High_Cost_of_Low_Price)_" säger; se gärna den dokumentären [här](https://www.youtube.com/watch?v=RXmnBbUjsPs), den handlar om Wal-Mart, och i grunden om hur nyliberal kapitalism fungerar, och hur en i stället kan agera om en vill att alla ska må lika bra.
